ابسألك .. يلي تمرين بثواني هالصباح أبجهلك .. لو تملأئين افواه أطفالي صياح ابسألك .. من علمك معنى لأشيائي .. وجود ؟ من (زم) لك داخل حناجرنا قيود ؟ ابسألك .. عن هالمسافة لو تفوت .. هل هي خطاوينا تموت ؟ ابسألك .. وش هو يصير الذنب لو غازل ضمير ابعذلك .. دام المصير آخر حكايات الضياع وأول تناهيد الجياع في داخلي كل الضلوع .. تباعدت كل الدموع .. تناثرت (وبين المسافر والرجوع أجمل عناويني الوداع وبين المصلي والخشوع أمر الله الباقي مطاع) ابسألك .. دام الجفا من هالمكان ابسألك .. وين الوفا في هالزمان ؟ ابسألك يا خاينة .. ردي السؤال وين الهدايا والصور ؟ ذكرى المرايا والزهر يمكن تخوني كل حد حتى انا يمكن تخونيني بعد يا سيدة .. ابسألك ؟؟ لو كانت الفرقى رماد وياحي العذراء سعاد وهي حاجتي من حاجتك وهي ضحكتي من ضحكتك ابسألك ..؟ لو كان بعيونك جواب يا مصعبك .. يا مسهلك تدرين .. لو مرك اسى تبكين .. يا محلى الغياب وما ظن بك حد قسى لو كل دمعاتك عتاب ابسألك ؟؟ لو يحتضر وجهك ضحى وش هو يكون ؟ ابسألك ؟؟ والقمح في بطن الرحى ضحك وجنون ابسألك .. جيت اسأل الساهي بكى عن كل احوال الضلوع ورديت أجرب واسألك يمكن تشاغبني الدموع وأطفي حقيقة هالوجع يا نفس لو مره رجع ابسألك .. لو تهتدي أحس يكون استاهلك .. نفسي وأنا لنفسي حنون ابسألك .........؟!