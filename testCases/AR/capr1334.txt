صاحبي لا صار واجب .. تترك الدنيا بلايا بعدما أصبح وجودك .. ساكن طفلة صبية ليه أنا كل الأماني فيك .. ما تصدق معايا ليه أنا لا قلت وينك .. البكا جاوب علية ليه أنا لا شفت زولك تضوي الفرحة سمايا وانني بكثر ما أعطي .. .. ما حد يرد العطية كنت أظن الفرح أقبل وانت لجروحي دوايا كنت أظن العمر يحيا .. .. في محياك الندية الهوى وأيام عشقي .. والأمل ذيك الزوايا والطريق اللي رسمنا كل خطواته سوية والقصيد اللي كتبته .. في وجودك يا غلايا والقمر والليل كل .. يبكي حظوظ ردية رح خلاص القلب ما به يحتمل كثر البلايا خلني أحيا شعور .. كم سقى درب المنية وش لي بحب يبيد القلب ويزيد البكايا وش لي بجرح يزيد الروح طعنات شقية معطياته دمع جرح... كلها من البدايا كلها هم يا قلبي .. واختلف فيني سمية وان سألك الليل عني .. بالمحبه وش بلايا لا تقول فراق يمكن ..ألقى لك فيني بقية بي سكن ظلم الليالي قبر وتراب وحكايا كن ما للجرح غيري والفرح لأجلي خطية هذا أنا دربي سواد ما عرف وجه المرايا خوفتي لا مت ما ألقى من يجي يبكي علية كنت أظن الحب صادق ما سكن قلبك سوايا كنت أظن الكون أصغر..وحبنا أكبر شوية كنت أجهز في حضورك كل عمري لك هدايا كنت أنادي حبنا بالكون ذا .. ما فيه زية أثر حبك زادني في دنيتي .. .. ضيق وشقايا وأثرها قصة خيال ساكنة .. طفلة صبية