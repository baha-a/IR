دخيل الوقت يا عمر تمخطر ف الأسى أزمان دخيل المستطيل وفضته وشوق مغيرني دخيلك يالورق والحبر غنى للسطر.. نشوان تعال وطرز اللهفة على صدرك وسطرني وربي هذى الساعة اذبحتني.. صرخة الجدران وربي ما قدرت أقوى خفوقي اللي محيرني وقف فيني الصبر، بعضي وشيء إن كتمته بان وقف كل الشعور وهام وهام بأطرافي وحاصرني وقف غنج الحديث وصار هالصمت الرهيب لسان وقف هالانتظار بوجهي الشاحب وبعثرني وجاءت دحرجت ذيك الثريا.. وانتثر هتان رقص حتى (البنفسج) لي لبسها وجا.. يعطرني وجاءت وأعلنت بأول خطاويها وجود إنسان رجع يهدي الوطن عشقه.. وبأحلامه يشاطرني وجاءت ترسم لذاك الطريق المغترب.. عنوان تشب بعينها سحر النجاح بنور.. يبهرني وجاءت والسرور بوجنتيها ينتشي ميسان سجد ريح المساء في رمشها الناعس وسامرني (ومن حقك.. زرعتي بهاليدين المذهلة بستان قطفتي ما تريدينه وتركتي الباقي يأسرني أصفق والفرح خالط دموع ف الأسى أزمان وحفل ما حضره إلا.. وجيه الغيم وأمطرني