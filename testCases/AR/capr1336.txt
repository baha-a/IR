كف المطر من جود غيمة عتابك ماني بفاضيلك ولا رايق البال لو تجرح بسيف المجادل لعابك ما عاد يثني هامة عنادي جدال صاحبك والله لا حشى ما درابك لو با تغنم من حكي العاطفة دلال اطعم لهرجك في صياغة جوابك كله على بعضه بدا غثة هبال يزداد موقف حضرتي من جنابك كبر وعناد وغطرسة وعز وجلال في مقابل غرورك وفتنة شبابك با علمك كيف الصبر يخلق رجال وبا قول للحظ الردي يوم جابك يقطعك من حظ على كل الأحوال تغدر وتبغيني اقلك هلا بك تخسر ولو بيدك غدى الرزق والفال ماني على خبرك ورجوى سحابك صحيح ضامي لكن الذل قتال عندي حضورك صار يشبه غيابك لابد شمس الصبح ما يجيلها زوال لقطعه وارمي به على رز بابك لو رد قلبي يذكرك حب ووصال