مشطي ليلي ودلي هالجدايل في البحور والبسي عقدك وشالك ما ورى هالليل باب وافتحي شباك وجهك للمسافر في العطور لين أحزانه تغطي أجدب عظامه ثياب يالمداين والمواني والصبايا والبخور ما لمس هالطير قبلك في المدى روح الغياب يبذر بأرضك شبابه ،أول أحلام الطيور قبل ما هالريش يكبر، تكبر أحلام الشباب يالمداين،يا حروفي،يا سكاكين السطور من ظما ريقك تفيا للنخل عذق التراب ومن هجر وجهك تساوت ضحكته دم القبور يا حلم - قطر المسافر- للاحبة والصحاب ضاقت رحاب البراري وانا احسك يالزهور ما سألتي الغيم مرة عن حبيب عنك غاب ولا روى لك مد بحري عن غيابي والحضور أذكر اني ما نسيتك قطعة قطعة في كتاب هذا وجهي يحمل اسمك من تضاريس وصخور وهذا صدري فيك ذايب شرهة أحباب وعتاب لا انحنى نخل المشاعر ولا انثنى عشب الشعور استغفر الله لو نسيتك ما نساني هالعذاب اظهري وجهك وباني من عجايب هالقصور من الف ليلة وليلة مالبراري والسحاب كلمتين يالحبيبه وتشرب الشمس البحور ما بقى لي من حنيني غير كاسات السراب جددي هذا الغياب برحلتي رغم القصور انثريني ورد باقي في حياتك بأغتصاب ما كذب قلبي وانا ادري لك مسافاتي .. دهور كثر النخلات تآقف لك صمود وانتصاب تاقف بكحل الشواطي وتكتحل موج وتثور وتخرج الاصداف (مسقط)وينحني عنق الرباب